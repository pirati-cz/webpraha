---
layout: eu
category: blog
tags: Praha
title: Projekt turistika v Praze
image: /assets/images/blog/staromak.jpg
autor: Alexandra Herzog
---

Jmenuji se Alexandra Herzog a jsem americkou studentkou v zahraničí, která se rozhodla strávit své letní vyučování na Anglo-americké univerzitě v Praze jako stážista v České pirátské straně. Oficiálně zní můj titul "asistent pro politické záležitosti" a mým prvním projektem bylo pomoci straně získat více inormací v oblasti turistiky v Praze. Vzhledem k tomu, že turistický ruch představuje jedno z významných odvětví českého hospodářství, je jeho zlepšení důležité politické téma. Pro efektivnější zpracování tohoto tématu jsem se rozhodla svojí analýzu rozdělit na dvě části. Nejprve jsem shromáždila své vlastní zkušnenosti z Prahy (kde jsem strávila dosud přesně jeden měsíc). Poté jsem se věnovala rozhovorům s turisty s cílem zjistit něco o jejich zkušenostech s návštěvou Prahy.

Ve snaze získat co nejvíce hodnotných informací jsem připravila speciální formulář, který jsem poté požádala vyplnit řadou turistů, komkrétněji na Staroměstském náměstí a Karlově mostě. Tento formulář byl k dispozici také online, což napomohlo k získání více odpovědí. Celkem se jich sešlo třicet.

V tomto směru jsem uplatnila zkušenosti z dvou předchozcích letních aktivit, kde jsem pracovala v kampani pro zvolení okresního tajemníka. Mým cílem tehdy bylo získat co nejvíce podpisů během jednoho dne tak, aby můj kandidát v primárkách uspěl. Myslím, že díky této zkušenosti se mi podařilo lidi oslovit efektivně, bez jakýchkoliv nemístných situací. 

Tentokrát se však jednalo o něco jiného, než v minulých letech. V cizí zemi totiž ne každý umí anglicky. Mnoho lidí, které jsem tak chtěla oslovit, mi tak často ani nerozumnělo. Dále vyplnit formulář není tak jednoduché jako podepsat petici, a tak se nakonec spousta lidí zapojit do průzkumu ani nechtěla. Sbíráním odpovědí k těmto formulářům jsem strávila spoustu času, příliš mě to netěšilo, neboť mě nebaví otravovat lidí, kteří nemají očividně zájem se mi věnovat. I přesto však v řadě případů formuláře vyplněny byly a mně se při tom podařilo se setkat s lidmi z celého svata. Dokonce jsem jim mohla dát i nějaké rady a doporučení co se týče toho, co vidět a navštívit v Praze.

Celkově vzato se zdá, že turisté jsou v Praze spokojeni. Praha udělala spoustu věcí dobře: Měla by i nadále pokračovat s propagací klubů a hospodské zábavy, udržovat město čisté, pořádat prohlídky s průvodci v různých jazycích, pořádat mezinárodní akce, podporovat dobré univerzity (takže by studenti mohli být v Praze) a nabídnout "unikátní" české zážitky (představení, ochutnávky piva aj). Na druhou stranu věřím, že by turisté ocenili, kdyby byly nápisy v angličtině běžnější a místní obyvatelstvo přátelštější (předevší v restauracích); kdyby byli turisté méně často obíráni místními podniky (restaurace a taxislužby) a zjednodušila se orientace pro cizince (více map na ulicích). 

Pro další část mého výzkumu byly nezbytné mé vlastní zkušenosti s Prahou. Navštívila jsem pražské turistické centrum, kde si nechala poradit ohledně obhlídky určitého místa v Praze. Pokusila jsem se zjistit, jak dobře tam cizincům pomáhají. Velmi ochotně mi poradili najít správnou cestu k hlavním atrakcím, ale některé informace, které se týkaly cesty na letiště, se ukázaly být jako nesprávné. Cestu jsem zjistila díky online službám a veřejné dopravě, ale i tak to pro mne nebylo jednoduché. Myslím si, že webové stránky letiště, veřejné dopravy a turistického centra Prahy, by měly jasně informovat cizince o tom, jak se dostat na letiště. Potíže s cestou jsem měla takové, že nyní už mohu rozumnět tomu, proč se tam většina lidí rozhodla cestovat na individuální dopravou. 

Weby města, které jsou určeny pro cizince, jsou dobře použitelné. Vyzkoušela jsem stránku o Praze na portálu WikiTravel a pražského turistického centra a na obou z nich se nacházely informace o současných událostech, dopravě a slevách v restauracích, o kterých bych se jinak nemohla dozvědět. Jenže jednu věc neuvádějí správně - a to, že angličtinu v Praze lidé ovládají. Jako turista jsem proto očekávala, že ze strany místních bude jejich angličtina skvělá a skutečnost, že mnozí tento jazyk neznají, pro mně byla nepříjemným probuzením. Dále webové stránky varují ohlednně směnných kurzů, nezmiňují ale hlavní nádraží, neboť tam právě jsou turisté okrádáni. Jeden z mých přátel, který mně navštívil z Německa, si vyměnil 70 € na ekvivalent padesáti eur v českých korunách. Vzhledem k tomu, že na nádraží přijíždí nemálo turistů, měli by být informováni o tom, že si tam nemají směňovat peníze. 

Česká pirátská strana se opravdu chce soustředit na zlepšování veřejné dopravy v tom směru, aby ji využívalo více turistů. Podle mého výzkumu tak činí zhruba polovina (53 %) návštěvníků, kteří přijedou do Prahy. Jako student, který přes léto žije v Praze, využívám veřejnou dopravu každý den. Především jezdím metrem, které je velmi praktické. To však na druhou stranu není jako takové bezpečné pro starší lidi; některé stanice nemají výtahy nebo rampy a eskalátory se pohybují velice rychle. Můj spolubydlící dokonce viděl padat starší ženu z eskalátoru ve stanici Flora, neboť pohyblivé schody jely příliš rychle a ona ztratila rovnováhu. Velmi těžko se mi orientovalo v tramvajové dopravě; myslím si, že schémata tramvajových linek by měla být umístěny na více zastávkách, takže by se lidé lépe v dopravě vyznali.

Celkově vzato jsem byla ráda, že mi byl přidělen tento úkol. Zjistila jsem o systému veřejné dopravy v Praze toho hodně; dále jsem se dozvěděla o tom, že různí lidé získávají v tom stejném městě diametrálně odlišné zkušenosti. Věřím tomu, že výsledky, které měla moje činnost, pomohou České pirátské straně navrhnout nová rozhodnutí v oblasti turistiky a veřejné dopravy. Z toho, že jsem se na tomto procesu mohla podílet, jsem cítila značné nadšení. Jsem také vděčná za to, že jsem měla příležitost úzce spolupracovat s lidmi, kteří chtějí tuto změnu uskutečnit.

*Tento článek byl přeložen z anglického [originálu](/assets/static/alex.docx) originálu* 
