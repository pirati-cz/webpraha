---
layout: eu
category: blog
tags: Praha, územní plán, změna, developer, parcela
title: Stamilionová louka v Komořanech
image: /assets/images/blog/
autor: Mikuláš Ferjenčík
---

Dnes zasedal pražský výbor pro územní rozvoj a územní plán. Na programu jednání byla změna územního plánu Z-1424. Jedná se o změnu louky v Komořanech na stavební parcelu (katastrální území Komořany, parcelní číslo 775).

Změnou Z-1424 se pražští zastupitelé zabývají již podruhé, protože ji zrušil soud. Developer ve spolupráci s politickou reprezentací Pavla Béma zvýšil na poslední chvíli koeficient využití území u změny tak, aby na bývalé louce umožňoval výstavbu šestipodlažních budov (aktuální návrh změny umožňuje stavbu třípodlažních budov). Majitel louky, která byla v době, kdy ji ještě vlastnil Pozemkový fond (před rokem 2000) oceněna částkou 109 989 Kč, obdržel po prvním schválení změny od společnosti Central Group 53 392 500 Kč (plus několik milionů navíc kvůli inflační doložce).

V případě schválení změny by se cena pozemku pohybovala okolo 150 milionů Kč (sousední pozemky se podle cenové mapy pohybují od 3950 do 4550 Kč za metr čtverečný).

Výsledkem této změny v případě jejího schválení bude následující:

Místní obyvatelé přijdou o hojně využívanou louku, zhorší se už dnes katastrofální dopravní situace v Komořanech (Komořanská je každé ráno ucpaná) a navýší se nároky na už dnes nedostatečnou občanskou vybavenost.

*Mikuláš Ferjenčík, zastupitel Pirátů, k navrhované změně územního plánu říká: "Jsem zásadně proti tomu, aby město vytvářelo stamilionové majetky z luk polí a lesů, které skoupily velcí developři. Je naprosto nepřijatelné, aby zisk ze změn územního plánu obdržel soukromník, a město neslo náklady na výstavbu infrastruktury a zajišťování dopravní obslužnosti, zvláště ve chvíli, kdy je pozemků určených k zastavění v Komořanech dostatek."*

Výbor pro územní rozvoj se usnesl na přerušení projednávání změny, aby umožnil vyjádření ke změně zastupitelstvu městské části Praha 12.

*Mikuláš Ferjenčík doplňuje: "Mám radost, že na jednání výboru jasně zaznělo z úst předsedy výboru Jana Slezáka (ČSSD), že developer nemá na schválení změny ani případné odškodné žádný právní nárok. Věřím, že zastupitelstvo Prahy 12 se nyní svobodně rozhodne, zda schválení změny podpoří. Osobně jim doporučuji dát přednost louce."*

odkazy:
[Cenová mapa pozemků v Praze](http://mpp.praha.eu/app/map/cenova-mapa/)
[Katalog změn](http://wgp.urm.cz/app/tms/aplk/db/zmenyup/zmeny/index.php)


Oteřevná data jsou celosvětový trend. V posledním roce díky Pirátům dorazily i do naší metropole.

[Přijďte](http://praguehacks.cz) se o tom sami přesvědčit během víkendu **13. a 14. června 2015**. Praha zveřejní první část svých dat, která bude každý moci vizualizovat, inovovat a zlepšovat prostřednictvím vlastních aplikací. Tyto aplikace můžete napsat - a sami tak přispět k lepšímu fungování české metropole. Organizátorem hackathonu je [Fond otakara Motejla](http://motejl.cz) a záštitu mu uděluje primátorka Prahy Adriana Krnáčová. 

Co to ale jsou otevřená data? 

Veřejné instituce shromažďují značné množství informací. Ať už o svém fungování, o obyvatelích, o turistech nebo třeba o podnikání. Tyto informace jsou sbírány a úchovávány za peníze daňových poplatníků, mnohdy pomocí předraženého software. Ještě horší je případ, kdy se instituce samy snaží data vizualizovat - kvalita je nevalná, ceny ohromné. Krásným případem je např. [vizuální rozpočet](http://rozpocet.praha.eu/Navrh2015/) od firmy Gordic.

To vše lze mnohem lépe a snadněji: Dávat veřejnosti rovnou surová data ke stažení v rozumném formátu. A jednotlivci pak už konkrétní nástroje vytvoří sami. Výsledkem tak bude volná soutěž, ve které zvítězí nikoliv rozhodnutí politiků, ale nejkvalitnější aplikace, nástroj nebo řešení.

Spuštění projektu tzv. "Otevřených dat" slíbila Rada hlavního města ve svém programovém prohlášení. Plně jej pak podporují Piráti, kteří projekt pro Prahu připravili a prosadili v komisi ICT. 

> "Komise pro ICT schválila programové zadání otevřených dat dne 19. 5. a akci tak už nic nebrání",

k tomuto [uvedl](https://twitter.com/ondrej_profant/status/600658088543268865) Ondřej Profant, zastupitel hlavního města za Pirátskou stranu. Otevřená data jsou v současné době standardem již v řadě zemí světa, mimo jiné i v Rakousku, Německu, Velké Británii nebo Spojených státech. [V Londýně](http://data.london.gov.uk) třeba pomáhají k zlepšení plynulosti veřejné dopravy. Britský projekt "where does money go?" pak zlepšil povědomí občanů o veřejné správě. 




