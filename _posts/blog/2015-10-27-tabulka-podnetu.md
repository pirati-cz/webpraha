---
layout:   eu
category: blog
tags:     územní plán, žádosti o informace
title:    Kábrt nezákonně utajoval podněty na změnu územního plánu
image:    /assets/images/blog/mvcr.jpg
autor:    Mikuláš  Ferjenčík
---

Piráti vyhráli další spor o informace s Magistrátem. Ten jim rozhodnutím dnes už bývalého ředitele odboru územního rozvoje Jana Kábrta utajil seznam podnětů na změnu územního plánu. Ministerstvo vnitra [jasně deklarovalo](http://redir.netcentrum.cz/?noaudit&url=https%3A%2F%2Fgithub%2Ecom%2Fpirati%2Dcz%2FKlubPraha%2Fblob%2Fmaster%2Fspisy%2F2015%2F130%2Dtabulka%2Dpodnetu%2F5%2Drozhodnut%2Dmvcr%2Frozhodnuti%2Do%2Dodvolani%2Epdf), že na tyto informace mají nárok nejen zastupitelé, ale i veřejnost. Ze seznamu podnětů lze vyčíst, kdo město žádá o zhodnocení svých pozemků. U zhodnocení pozemků může jít i o miliardy korun.

Zastupitel za Piráty Mikuláš Ferjenčík [požádal o seznam podnětů a jejich obsah](http://redir.netcentrum.cz/?noaudit&url=https%3A%2F%2Fgithub%2Ecom%2Fpirati%2Dcz%2FKlubPraha%2Fblob%2Fmaster%2Fspisy%2F2015%2F130%2Dtabulka%2Dpodnetu%2F1%2Dzadost%2Fmain%2Epdf) v září. Právě prostřednictvím podnětů na změnu se mění uzemní plán města ve prospěch vlastníků pozemků a Piráti podali kvůli podezřelé změně územního plánu trestní oznámení na Karla Březinu, předsedu zastupitelského klubu ČSSD. 

Bývalý ředitel odboru územního rozvoje pražského magistrátu Jan Kábrt [žádost Pirátů zamítl](http://redir.netcentrum.cz/?noaudit&url=https%3A%2F%2Fgithub%2Ecom%2Fpirati%2Dcz%2FKlubPraha%2Fblob%2Fmaster%2Fspisy%2F2015%2F130%2Dtabulka%2Dpodnetu%2F2%2Dodmitnuti%2Fodmitnuti%2Epdf). Piráti se proti rozhodnutí [odvolali](http://redir.netcentrum.cz/?noaudit&url=https%3A%2F%2Fgithub%2Ecom%2Fpirati%2Dcz%2FKlubPraha%2Fblob%2Fmaster%2Fspisy%2F2015%2F130%2Dtabulka%2Dpodnetu%2F3%2Dodvolani%2Fmain%2Epdf) a den na to Kábrt ve své funkci ředitele skončil. Podle zákulisních informací ale usiluje o návrat. Nyní o odvolání Pirátů rozhodlo ministerstvo vnitra, které argumentaci Jana Kábrta smetlo ze stolu.

V rozhodnutí se mimo jiné píše: "S ohledem na to, že Zastupitelstvo schvaluje územní plán a jeho změny, žadatel je členem tohoto orgánu a zároveň je členem výboru Zastupitelstva, který se nezabývá ničím jiným, než právě územním plánem. Odpověď na otázku, zda se požadované informace, tedy seznam všech podnětů k územnímu plánu a jejich obsah vztahují k výkonu funkce žadatele, je tak podle názoru nadřízeného orgánu v celku bez nutnosti dalších argumentů vyřešena, a to kladně.

Ostatně stačí nahlédnout do některých zápisů z jednáních tohoto výboru. Podle názoru nadřízeného orgánu tak
bude muset Povinný subjekt při novém posouzení žádosti zvážit, zda je na místě vůbec přemýšlet o tom, zda lze informace neposkytnout. Na tomto místě se nadřízený orgán ztotožňuje s námitkou žadatele a konstatuje, že povinností Povinných subjektů je primárně poskytnout maximum možného, nikoli hledat důvody a cesty k tomu, jak maximum možného neposkytnout."

Ministerstvo tedy zrušilo rozhodnutí Jana Kábrta o odmítnutí informace jako nezákonné a nařídilo nové posouzení žádosti, přičemž úřad se bude muset vypořádat s argumentací ministerstva, která dává za pravdu Pirátům.

Mikuláš Ferjenčík, zastupitel za Piráty, k rozhodnutí ministerstva říká: "Jsem rád, že jsme s odvoláním u ministerstva vnitra uspěli stejně jako v celé řadě dalších sporů o informace, které jsme za poslední rok s Prahou vedli. Věřím, že napodruhé už mi město požadované informace poskytne a časem se snad podaří zajistit, aby byly podněty na změnu územního plánu průběžně zveřejňovány. Současně doufám, že Jan Kábrt se do funkce ředitele nevrátí, už kvůli tomuto nezákonnému rozhodnutí by to byla ostuda."

### Odkazy
- [Žádost Pirátů o informace](https://github.com/pirati-cz/KlubPraha/blob/master/spisy/2015/130-tabulka-podnetu/1-zadost/main.pdf)
- [Odmítnutí žádosti](https://github.com/pirati-cz/KlubPraha/blob/master/spisy/2015/130-tabulka-podnetu/2-odmitnuti/odmitnuti.pdf)
- [Odvolání Pirátů](https://github.com/pirati-cz/KlubPraha/blob/master/spisy/2015/130-tabulka-podnetu/3-odvolani/main.pdf)
- [Rozhodnutí Ministerstva vnitra](https://github.com/pirati-cz/KlubPraha/blob/master/spisy/2015/130-tabulka-podnetu/5-rozhodnut-mvcr/rozhodnuti-o-odvolani.pdf)