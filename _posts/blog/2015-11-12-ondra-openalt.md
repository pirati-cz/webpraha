---
layout: eu
category: blog
tags: akce
title: Ondřej Profant na brněnském OpenAltu
image: /assets/images/blog/ondra-openalt.jpg
autor: Jan Loužek, Ondřej Profant
---

Pražský zastupitel za Pirátskou stranu Ondřej Profant měl na brněnské konferenci OpenAlt hned dvě přednášky. V první představil spolek [Otevřená města][otevrena-mesta], který slouží jako platforma jednotlivým městům a městským částem ke sdílení zkušeností a odpovědí na řešení problematiky ICT. Otevřená města spoluzakladají obce Brno, Brno-střed, Praha 5, Praha 6, Praha 7, Mariánské lázně, Černošice, Psáry a další. Více se můžete dozvědět v [prezentaci][otevrena-mesta-prezentace].

V druhé své přednášce mluvil o tom, jak na pražském magistrátu lze či nelze nasadit open source (popř. moderní technologie obecně). V první části přednášky mluvil o prvním pohledu po příchodu na magistrát. Tedy o všudypřítomném stavu, kdy dodavatelé softwaru mají Prahu v hrsti (stav proprietárního uzamčení neboli vendor lock-in); dále mluvil i o předražených technologiich, špatném rozdělení kompetencí a dalších aspektech, které Prahu v této oblasti zcela dusí. Občas až katastrofický pohled v druhé části vystřídaly dva povedené projekty na kterých se pražští Piráti podíleli ₋ [Teze digitální strategie][teze] a celopražská [opendata][].

Kromě toho nabídla dvoudenní tradiční brněnská konference i mnoho jiných bodů, například problematiku tvorby právních norem a fungování práva v otevřeném softwaru, open source v e-learningu, ale třeba i pečení kváskového chleba. Rovněž zde bylo i několik přednášek a workshopů na téma Open Street Maps, tedy otevřených map, do kterých může každý přispívat, ať už prostřednictvím vestavěného editoru, nebo vlastních dat z GPS loggeru.

[opendata]: http://opendata.praha.eu
[teze]: https://praha.pirati.cz/rada-digitalni-strategie.html
[openalt]: http://openalt.cz/2015/cs/home.html
[otevrena-mesta]: http://www.otevrenamesta.cz
[otevrena-mesta-prezentace]: http://www.slideshare.net/ondrejprofant/oteven-msta-openalt-2015
[oss-prezentace]: http://www.slideshare.net/ondrejprofant/oss-ve-veejn-sprva-aneb-zkuenosti-z-prahy

