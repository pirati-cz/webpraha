---
layout: eu
category: blog
tags: zastupitelstvo
title: Piráti – Podvodník Karel Březina pro nás není partner k jednání
image: /assets/images/blog/brezina3.jpg
autor: Jakub Michálek
---

Zástupci Pirátů dnes přišli na schůzku předsedů klubů v zastupitelstvu, které se pokoušely sestavit novou radu města. Na schůzce nás oproti předchozí dohodě očekával i pravomocně odsouzený podvodník Karel Březina, předseda zastupitelského klubu ČSSD. Vyjednávání koalice s tímto člověkem je pro Piráty zcela nepřijatelné a proto jednání neprodleně opustili. 

Předseda zastupitelského klubu Pirátů Jakub Michálek k dnešní schůzce říká: "Nehodláme vyjednávat koalici s pravomocně odsouzeným podvodníkem, na kterého jsme navíc podali trestní oznámení pro podezření, že machinoval se změnami územního plánu. Bezvládí v Praze je potřeba urychleně vyřešit, ale spolupráce s podvodníky pro Piráty přijatelné řešení není. Pokud chce ČSSD s Piráty jednat, musí Karel Březina rezignovat na funkci zastupitele." 
